590 HISTORIA ECCLESIASTICA. [FEBRUARIO 1099]

Deum promereri ducem et praeambulum poterimus,
indubitanter statim cle inimicis nostris triumphabi-
mus. Accelerate, inquam, ne nos aemuli nostri, dum
venerint, imparatos inveniant.

Dux et comes legationem hanc gratanter audiebant,
quoniam bellum inhianter esuriebant. Pacem igitur
eum Gibellensi Admiralio fecerunt, et munera multa
cum pactionibus placitis ab eo acceperunt. Deinde
confratrum ad auxilia profecti sunt. Sed Tureos, quos
sperabant, tunc non invenerunt. Ultra fluvium autem
hospitati sunt, et ex illa parte castellum illud obsede-
runt. Nec multo post ex Christianis quidam ad Tripo-
lim equitaverunt, si qua possent obesse gentilibus
adtentanteS. Invenerunt autem Turcos et Arabes,
ipsosque Tripolitanos, extra urbem effusos, excursum
Christianorum similiter expectantes, et velut in insi-
diis latitantes. Mox alii pertinaciter alios invaserunt.
Agareni siquidem primos impetus aliquantulum susti-
nuerunt, et diutius obluctati sunt. Tandem percutien-
tibus terga dederunt, et in illa tergiversatione multos
ex suis amiserunt. Multi etiam ex nobilioribus civita-
tis ibi ceciderunt. Mulieres et matres et virgineSâ€š a
pinnarum spectaculis, mala Christianis imprecabantur,
et pro suis anxiabantur. Ingemiscebant, et tantum
earum aliquae probitati Francorum applaudebant. Pa-
ganorum occisione et cruoris effusione, fluvius, qui
civitatem alluebat, rubuisse visus est. Et cisternae,
quae in urbis erant sinu, quas fluvius alebat, sanguine
contaminatae sunt. Moeror igitur quam maximus
incubuit Tripolitanis, tum pro majoribus suis truci-
datis, tum pro cisternis foeda sanguinis incursione
pollutis. Duobus itaque damnis uno die affecti sunt,

