600 HISTORIA ECCLESIASTICA. [sumo 1099]

interiorem. Super illam vero vicissim ascendebant
christiani milites, et cominus praeliabantur in muro
cum Sarracenis, et eos percutiebant ensibus et lanceis.
In illa congressione multi ex utroque populo perempti
sunt. Plures tamen ex gentibus perierunt. Audito
retrahendi lituo, Christiani ab impetu illo tandem
destiterunt, et ad castra remearunt. Victualia vero,
quae secum detulerant, interim defecerant. Nec jam
inveniebatur panis ad emendum, nec ire poterant
frumentatum. Regio illa nullatenus est irrigua, immo
torrida et perhorrida ‚ ideoque jumentis et animalibus
minus opportuna , utpote pascuis inopima. Terra quo-
que illa non est nemorosa, et idcirco minus fructifera.
Palmam tantum alit, et olivam3 patitur autem et
vineam. Jordanis ab Jerusalem stadiis sere xxx, ut pu-
tant, sejungitur. Lacus habet sex remotos. Civitas
habet snas cisternas, unde alitur. Ad radices montis
Sion Siloe sons est; sed vix paucos poterat sustentare
homines. Juvabat tamen, et modica magnis expensis
aqua comparabatur. Equos potum ducebant, non sine
pavore nimio, per sex milliaria.

Interim nuntiatum est in castris naves Christiano-
rum onerarias in portu Japhi , quam antiquo vocabulo
Joppe (ι) dictam putamus, applicuisse. Quod valde
Omnibus complacuit castrensibus. Consiliati sunt prin-
cipes, quomodo euntes et redeuntes tutos facerent,
qui e navibus necessaria deveherent. Joppe siquidem
a Ramula quasi Octo distat milliariis. Porro Ascalo-
nitae vel indigenae, qui vagabantur in montaneis, vel
in excisis praeruptorum cuniculis, viatores aliquotiens
incursitabant et obtruncabant. Motus iste, vel rumor

Ὶ’1) Joppc, aujc)urd’i=.ui Jassc..

