[1087] LIBER SEPTIMUS. ‘249

vehementer attoniti, et velut amentes effecti sunt.
Porro ditiores ex his illico ascensis equis recesserunt,
et ad sua tutanda properaverunt. Inferiores vero clien-
tuli ut magistros suos sic manicasse prospexerunt,
arma, *casa , vestes et linteamina, omnemque re—
giam supellectilem rapuerunt, et relicto regis cada—
vere pene nudo in area domm, aufugerunt. Gemite,
precor, omnes, qualis est mundana fides. Unusquis-
que quod potuit de apparatu regio ut milvus rapuit,
et confestim cum praeda sua aufugit. Impietas ita-
que justitiario labente impudenter prodiit, et ra-
pacitatem eirea ipsum ultorem rapinae primitus exer-
cuit.

Fama de mo'rte regis pernicibus alis volavit, et
longe lateque gaudium seu moerorem audientium cor-
dibus infudit. Nam mors Guillelmi regis ipso eodem
die, quo Rotomagi defunctus est, in urbe Roma et
in Calabria quibusdam exheredatis nunciata est, ut ab
ipsis postmodum veraciter in Normannia relatum est.
Malignus quippe spiritus oppido tripudiavit, dum
clientes suos, qui rapere et clepere vehementer inhia-
bant , per occasum judicis absolutos vidit.

0 saecularis pompa, quam despicabilis es! quia nimis
vana et labilis es! Recte pluvialibus bullis aequanda
diceris, quae in momento valde turgida erigeris, subi-
toque in nihilum redigeris. Ecce potentissimus heros,
cui nuper plus quam centum milia militum serviebant
avide, et quem multae gentes cum tremore metuebant,
nunc a suis turpiter in domo non sua spoliatus est, et
a prima usque ad tertiam supra nudam humum dere-
lictus est. Cives enim Rotomagenses audito lapsu prin-
cipis valde territi sunt , et peno omnes velut ebrii

