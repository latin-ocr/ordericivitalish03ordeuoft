564 HISTORIA ECCLESIASTICA. [AUTUMNO 1097]

Godesredus dux, aliique nostrates, ut Balduinum tu-
torem Edesseni ducatus audierunt, valde laetati sunt,
et, pro reverentia illius, praedictae provinciae fines
contingere praecaverunt. Erat enim idem miles sta-
tura procerUS, pulcher et magnanimus, scientia littera-
rum praedium, multimodaque probitate et honestate
praeclarus, eximia quoque nobilitate, utpote de pro-
sapia Karoli Magni imperatoris ’(1), praecluus. Hic.
nimirum cum Edessenis contra finitimos Turcos sre-
quentes expeditiones agebat, ethnicos armis protere-
bat, ingentes praedas et vinctos hostes reducebat,
’formidabilemque cunctis affinibus suis Edessenum du-
cem sic faciebat.

Praesata civitas, ut in priscis codicibus legitur, Ra-
ges dicta est3 sed insanis bellorum turbinibus, sub an-
tiquis Assyriorum tyrannis et Chaldaeorum, destructa
cst. Succedenti vero tempore Seleucus Nicanor, qui
de quatuor praecipuis ducibus Alexandri Magni unus
suit, post mortem ejus, praedictam urbem restaura<
vit, et Edessam nuncupavit. Ibi Tigris et Euphrates
currunt, et abundantiam deliciarum incolis advehunt.
Abgarus Toparcha Edessae regnavit 3 cui Dominus
Jesus sacram epistolam destinavit, et pretiosum lin-
teum , quo faciei suae sudorem. extersit, et in quo ej us-
dem Salvatoris imago mirabiliter depicta refulget 3 quae
Dominici corporis speciem et quantitatem intuentibus
exhibet. Ad hanc urbem Taddaeus‚ Jesu Christi disci-
pulus, venit, Abgarum regem cum omni populo suo

(1) Voyez ei-dessus‚ t. ΙΙ, p. ¹75· Nous ajouterons que Mahaut de
Louvain, semme d⁷Eustache 1²²³⁷ comte de Boulogne‚ du chef de la-
quelle provenait cetto descendance, avait pour mere Gerberge de
Lorraine, fille de Charles, due de Lorraine, frere du roi Lothaire.

