5-26 HISTORIA ECCLEfflAsTicA. [m rm. 1098]

praemuniti, processerunt e castris, cum multis utrius-
que catervae lamentis. Neutri confidebant dc se, nec
sacerdos, nec mulier, nec popularis, nec miles. Nec
isti nec illi sperabant· se de caetero posse frui aspectu
mutuo. Hi et illi proruebant in carorum. oscula, et
omnes in lacrymas ciebantur. Milites hospitati sunt
inter fluvium, qui antiquo nomine Daphnes vocatus
est ζ i )‚ qui praeterluit Antiochiam et lacum. Audierant
siquidem Turcos in castello Arech convenisse, ultra
Pontem Ferreum. impigri Christianorum optimates
ante lucanum convenerunt, et aurora prima illu-
cescente, gnaros exploratores praemiserunt. Qui cele—
riter revertentes , Turcos adesse ‚ et duas copiosas acies
praestruxisse, acclamaverunt. Viderant enim eos ‚ ex
altera {luminis ripa accelerantes. Tunc Christianorum
proceres locuti sunt de bello ordinando, et negotium
illud commiserunt Buamundo. Ordinatae sunt itaque
sex acies. Quinque ex illis' processerunt, quae belli
pondus sustinerent, et inimicum agmen efficaciter se—
rienslo repellerent. Boamundus cum acie sua postre-
mus paulatim gradiebatur, omnibus provisurus et
subventurus, et, si Turci praevalerent prioribus, to-
tam belli ingruentiam excepturus. Litui clangebant,
buccinae reboabant. Utriusque multitudinis clamor au—
diebatur, et acerrimum certamen utrinque agebatur.
Cominus utraeque instabant legiones. Jam clypeo
clypeuS, jam umbone umbo repellebatur, et confrac-
tis hastis enses mutilabantur. Supervenere Tul-corum

(1) Daphne, aujourd⁷hui Domin, est a deux heures de marche
d‘Antioche; 'a l‘ouest de cette ville et a gauchc dc l’Oronte, sur lc
chemin de Lattaquic. Les eaux de ses fontaines vont se jeter dans
l'Oronte.

