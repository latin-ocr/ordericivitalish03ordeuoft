594* HISTORIA ECCLESIASTICA. [ΜΑῐο 1099]
Asccnsionis (1), commeare per angustam viam illos
oportuit. Ibi discursum gentilium tota die metuebant,
nec tamen ab eundo racabant. Signiferi et milites
armati praecedebant, et toti exercitui ab insidiatoribus
praecavebant. Subsequebantur sarcinarum provisores,
et clitellariorum sublevatores. Pone properabat ordo
militaris, et omnis omnium aderat necessitatibus. Sic
quotidie sarcinarii mediastini properabant, et imbel-
lium eis turmarum greges adhaerebant. Buccinae au*
diebantur, et gradatim, ne debiliores deficerent in
via, pergebatur. Vicissim excubabant noctibus, et ubi
major ingruebat metus, ibi vigilantior praeparabatur
excubitus. Nihil enim inconsultum, nihil admittebant
inordinatum. Indisciplinati castigabantur, inscii eru-
diebantur, rebelles objurgabantur, incontinentes de
locacitate sua redarguebantur, et omnes in commune
ad eleemosynam incitabantur. Omnes et iam frugalitati
et pudicitiae studebant, et, ut ita dixerim, quaedam
schola disciplinae moralis in castris erat. Is erat mo-
dus et haec erat forma, in Jerusalem ambulantium„
Igitur dum hunc disciplinae rigorem tenuerunt, et
affectu caritativo redundaverunt, evidenter Deus inter
eos conversatus est, et per eos bella sua bellatus est.
Haec idcirco dixerimus, quatinus indisciplinatorum
illorum, qui huic expeditioni gloriosae superciliosi
successerunt, illos extollentes, vitam et viam redar- ·
guerimus. Nihil enim est inter homines utilius disci*
plina.

Denique montaneis, in quibus hostes timebantur,
sine hoste transcensis, secus mare quatuor transierunt

 

(12¹Lejcudi ¹9 mai.

