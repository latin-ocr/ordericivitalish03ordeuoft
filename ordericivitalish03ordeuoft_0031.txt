LIBER SEXTUS. 11

olera colligit, pulmenta condit, legumina infundit. Ipsa
vero refectionis hora, nulla interveniente mora, cuncta
laute praeparata fratribus anteponit ; jejunia conti-
nuans, lares fovet et custodit. Ipse pistor clibanum
calefacit, panes imponit et coctos extrahit.

Quondam pro penuria lignorum , ad coquendum pa-
nes, sarmenta congerit, stipulam colligit, et quidquid
manus invenit, in caminum cito projicit, ac fortiter
calefacit3 cumque servum Dei tempus vehementer ur-
geret, eumque nimis introrsus redargueret quod hora
reficiendi fratres aliquantulum praeteriret, nec ille ha-
beret unde fornacem cineribus evacuandam ex tergeret,
Christum invocat, signo Crucis munitur, medium {or—
nacis intrat, et omnia quae ibi agenda erant, diligenter
illaesus praeparat. Carbones nudis manibus projicit,
illaeso scapulari cineres exponit, lares aptat , et intro—
mittendis panibus temperat. Sic Guillelmus in igne din
stetit, nec ullam adustionem in corpore seu reste sua
pertulit. Postea consilio fratrum abbas servilia ei opera
omnino prohibuit; sed orationi et sanctae meditationi
vacare praecepit, idoneamque cellam ei deputavit. Sic
diu exercitatus in activa, incepit requiescere in rita
speculativa , ct post Marthae servitium frequensque mi-
nisterium, delectatur cnm Maria in perenni theoria.

Tandem Guillelmus‚ perfectus virtutibus, spiritu pro-
phetiae donatur, et divinis oraculis vita ejus declaratur.
Obitus sui diem abbati et fratribus praedixit, multisque
vicinis scripto etiam significavit, et Carolo regi dele-
gavit nuntium, et signum, quod fieret dum moreretur,
manifestissime indicavit. Tandem ‚ omnibus rite con·
summatis, migravit B. Gnillelmus v⁰ kal. junii (ι), an-

 

(1⁴¹ Le 28 mai 812.

