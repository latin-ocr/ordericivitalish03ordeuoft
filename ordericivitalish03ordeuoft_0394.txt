312 HlSTORtA ECCLESIASTICA. [1089]

quas liberales Angli jussu Eduardi regis largiter dis-
tribuerant, imminuit, et regales fiscos accumulans
colonis arva retruncavit. Ruris itaque olim diutius
nacti diminutione, et insoliti vectigalis gravi exagge—
ratione, supplices regiae fidelitati plebes indecenter
oppressit, ablatis rebus attenuavit, et in nimiam eges-
tatem de ingenti copia redegit.

Hujus consilio juvenis rex, morientibus praelatis,
ecclesias cum possessionibus olim sibi datis invasit, et
tamin abbatiis coenobitas, quam in episcopiis episco-
pales decanos et canonicos cuilibet satellitum suorum
subegit. Parcam autem ad victum suum distributionem
rerum eis delegabat, et reliquos redditus suae ditioni
mancipabat. Sic avaritia regis in Ecclesia Dei nimis
exarsit, et nefarius mos, tunc incoeptus , usque in ho·-
diernum diem perseveranS, multis animabus exitio fit.
Hac enim de causa cupidus rex pastores ecclesiis impo-
nere differebat, et populus rectore, ct grex pastore
carens lupinis dentibus patebat, et multimodarum
toxicatis missilibus culparum sauciatus interibat. Prin-
ceps itaque, nimia cupiditate flagrans, suo infert aerario
largas opes, quas Ecclesiae Dei gratanter et devote
dederunt antiqui Anglorum reges ; Edilbertus scilicet
ac Eduinus , Offa quoque ac Athulsus, Elfredus et Ed-
garus, aliique principes cum suis optimatibus. Illi
nimirum, ad fidem noviter conversi, Deum fideliter co-
luerunt, et de suis abundantiis monachis et clericis
affluenter largiti sun13 ut speciales ministri sacrae legis
copioso victu pasti gauderent, Deique cultum absque
nlla recusatione nocte dieque alacriter peragerent, et
in locis constitutis celebres excubias Deo indesinenter
exhiberent. lltm· peregrini ct viatores securi venie-

